<h2>Екскурсія в парк «Київська Русь» с.Копачів</h2>
<h2>ПАРК «КИЇВСЬКА РУСЬ» С.КОПАЧІВ</h2>

<p>
    Запрошуємо Вас поринути в часи  Київської Русі. Прогуляйтеся вуличками передмістя, підніміться на княжі трибуни й сфотографуйтеся на тронах князя і княгині. Відкрийте власноруч Михайлівські ворота Київського Дитинця, завітайте до музеїв історичного костюма, середньовічного суднобудування, древньослов’янського зодчества. Зазирніть в оселі жителів Древнього Києва, пройдіться до Смарагдового озера. Подивіться навкруги з висоти пагорба Перуна: Ви побачите той же ландшафт, який був тут і тисячу років тому – ліси, яри, поля. Відпочиньте від сучасної цивілізації та зануртеся у неквапливий і мудрий середньовічний спосіб життя. Для повноти відчуттів можна переодягтися в історичний одяг в костюмерній Древнього Києва, навідатися в тир та випробувати свою влучність у стрільбі з лука чи метанні ножів, відвідати численні майстер-класи з виготовлення ляльки-мотанки, гончарства, слов’янської каліграфії, ковальської справи, розпису кераміки чи виготовлення прикрас. Ніколи не робили цього раніше? А Ви лишень спробуйте, генетична пам’ять поколінь пробудить у вас необхідні навички.

</p>

<p>А для тих хто захоче перекусити є можливість влаштувати пікнік чи завітати до численних кафе (можна попередньо замовити комплексний обід, вартість орієнтовно 45-50 грн.).</p>

<p>Вартість туру від 300 грн/особа</p>

<h5>У вартість входить:</h5>
<ul>
    <li>проїзд автобусом,</li>
    <li>екскурсія по території комплексу,</li>
    <li>страховка,</li>
    <li>супровід від туристичної фірми.</li>
</ul>

<h5>Додатково оплачується:</h5>

<ul>
    <li>факультативні майстер-класи,</li>
    <li>придбання сувенірів,</li>
    <li>вистава кінного театру (вистави відбуваються в суботу та неділю вартість вхідного квитка для школярів  від 50 грн/особа).</li>
</ul>